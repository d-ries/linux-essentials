# Introductie

## Casus
Binnen de cursus volgen we Linus. Linus is een eerstejaars student toegepaste informatica aan de hogeschool PXL. Zijn hobbies bestaan uit muziek, uitgaan en gamen. 

Sinds kort is hij volledig in de ban van Minecraft. Uren heeft hij al in zijn eigen wereld gestoken. Zijn vrienden spelen het spel ook, ze delen elke week verhalen over hun avonturen & tonen screenshots van hun indrukwekkende creaties in hun werelden.

Linus heeft gehoord dat het mogelijk is om Mincraft in multiplayer te spelen. Hiervoor hebben ze een *minecraft server* nodig. Dit is een computer met als doel het hosten van de wereld. Verschillende mensen kunnen dan verbinding maken met die server om op die manier samen te spelen.

Dit is **exact** waar Linus naar op zoek is. Na enkele Google opdrachten blijkt echter dat veel van de guides voor het opzetten van een minecraft server termen gebruiken zoals Linux, Unix, chmod, ...Termen waarvan Linus nog nooit van gehoord heeft. Ondanks is hij heel gemotiveerd om de server up en running te krijgen met als naam "Linuscraft"

![linuscraft](../images/linuxcraft.png)

Hier begint meteen het verhaal van deze cursus. We nemen je mee in het proces waarbij Linus een Minecraft server opzet & onderhoudt en waarbij we een aantal basisconcepten tegenkomen die we verder uit de doeken doen.

## Linux
In zijn zoektocht ziet Linus dat er binnen het gebruik van systemen verschillende besturingssystemen zijn. Windows, gemaakt door Microsoft, is een vrij bekend besturingssysteem dat we vaak zien terugkomen in het Desktop landschap maar er zijn zeker ook wel alternatieven. Denk bv. aan MacOSX, ChromeOS maar ook Linux. Die laatste komt, zeker in het Desktop landschap, wel iets minder voor.

In het server / IOT / mobile devices landschap merken we daar wel een shift. Hier is Linux een stuk relevanter. Enkele interessante stellingen:
* [de meeste supercomputers draaien Linux](https://itsfoss.com/linux-runs-top-supercomputers/)
* [Binnen de top 25 van de populairste websites in de wereld, draait meer dan 80% op een linux server](https://www.alexa.com/topsites)
* [De grootste aanbieders van cloud infrastructuur draaien op Linux](https://www.linuxfoundation.org/blog/how-amazon-web-services-uses-linux-and-open-source/)

Linux zie je terugkomen  in smartphones, (web) servers, tablets, IoT devices, slimme wasmachines, zelf rijdende auto's,  modems & routers, ... Kortom Linux wordt veel meer gebruikt dan je initieel zou denken. Linux heeft zelfs een mascotte, de pinguin tux!

![tux](../images/tux.png)

### Unix
In 1969 ontwikkelde Dennis Ritchie en Ken Thompson het unix besturingssysteem. De broncode van Unix was op dat moment open source. Na verloop van tijd ging AT&T Bell labs Unix commerciëel verkopen. Dit werd niet door iedereen goed ontvangen en er onstonden 2 varianten:
* Unix: De commerciële variant 
* BSD Unix: De open source variant

In de jaren '80 werden er verschillende versies van Unix ontwikkeld. Een daarvan was het *GNU* project ("GNU is not unix"). Het doel van GNu was het ontwikkelen van een open besturingssysteem waar iedereen samen aan kon werken. 

### Linux
In de jaren '90 kwam een student Linus Torvalds met een post in een nieuswgroep over zijn operating system:

![linux](../images/01/linus.PNG)

Dit is later uitgegroeid tot de Linux kernel dat we vandaag de dag kennen.

#### Linux distributies
Linux distributies zijn verzamelingen van tools bovenop de Linux kernel. Elke distributie legt zijn eigen accenten. Enkele bekende distro's zijn bijvoorbeeld Ubuntu, RedHat, Fedora, CentOS, Debian, Arch, ...

Volgende bronnen kunnen je eventueel meer verdieping geven in de leerstof:

<i class="fa-solid fa-film" style="color: #fff;"></i>  [Wat is linux?](https://www.youtube.com/watch?v=zA3vmx0GaO8)

<i class="fa-solid fa-earth-europe" style="color: #fff;"></i> [Algemene uitleg Linux](https://www.linux.com/what-is-linux/)

<i class="fa-solid fa-earth-europe" style="color: #fff;"></i> [Meest populaire linux distributies](https://distrowatch.com/dwres.php?resource=popularity)


